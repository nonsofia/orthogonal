---
layout: default
title: orthogonal
language: bg
---
<p>
  поради ред културно-исторически причини, абсолютните визуални форми, до които
  казимир малевич и пийт мондриан достигат още през началото на 10-те години на
  миналия век нямат почти никакво отражение върху художествените традиции у нас.
  ако изключим постиженията на напусналите българия до тридесетата си годишнина
  жорж папазов и николай дюлгеров, както и апокрифните стилизации на петър дочев
  и георги янакиев, има основание да се твърди, че българският модернизъм е лишен
  от своята естествена цялост без съзнателно състоял се конструктивен период.
</p>

<p>
  предпоставки за утвърждаване на конструктивните тенденции у нас могат да се
  намерят в узряването на съвременното българско гражданско общество. от друга
  страна, това е взаимоспомагателен процес, при който гражданското общество е
  главен бенефициент от популяризирането на безпредметните естетически форми.
  примери за подобна градивна колаборация между общество и безпредметна естетика
  се наблюдават в държави като германия, холандия, франция и швейцария, както и в
  по-близките по политическа съдба нам полша, унгария, чехия и румъния, където
  конструктивните и концептуални традиции датират от десетилетия насам.
</p>

<p>
  замислен като международно събитие през 2011 г., ортогонал ще представи за
  първи път на вниманието на българската културна общественост водещи съвременни
  автори и теоретици, работещи в областта на безпредметните и конструктивните
  форми. освен с експозиция от артефакти форумът ще привлече интереса на
  публиката с програма от отворени лекции и прожекции, третиращи исторически и
  съвременни проблеми на това все още малко познато у нас направление в
  изкуството. амбицията на <a href="http://nonsofia.com">нонсофия</a> е този
  фестивал да разшири своето присъствие в бъдеще и да се превърне в
  регулярно събитие за българския културен афиш.
</p>

<p>
  дебютът на ортогонал се състоя между 18 октомври и 18 ноември в 
  <a href="http://www.redhouse-sofia.org">центъра за култура и дебат червената къща</a>, 
  софия. откриването на форума бе последвано от прожекция на документалния филм 
  <a href="http://maxbillfilm.ch">макс бил: абсолютният поглед</a>. повече прожекции, както и 
  няколко презентации се проведоха през следващите дни. изложбата ще гостува на бхг 
  'петко задгорски' между 29 януари и 22 февруари 2013 г. за да получите
  допълнителна информация моля, пишете на 
  <a href="mailto:info@orthogonal.bg">info@orthogonal.bg</a> 
</p>
