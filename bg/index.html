---
layout: default
title: orthogonal
language: bg
year: 12
---
<p>
  поради ред културно-исторически причини, абсолютните визуални форми, до които
  казимир малевич и пийт мондриан достигат още през началото на 10-те години на
  миналия век нямат почти никакво отражение върху художествените традиции у нас.
  ето защо, има основание да се твърди, че българският модернизъм е лишен от
  своята естествена цялост без съзнателно състоял се безпредметен период.
</p>

<p>
  предпоставки за утвърждаване на безпредметните тенденции у нас могат да се
  намерят в узряването на съвременното българско гражданско общество. от друга
  страна, това е взаимоспомагателен процес, при който гражданското общество е
  главен бенефициент от популяризирането на безпредметните естетически форми.
  примери за подобна градивна колаборация между общество и безпредметна естетика
  се наблюдават в държави като германия, холандия, франция и швейцария, както и в
  по-близките по политическа съдба нам полша, унгария, чехия и румъния, където
  конструктивните и концептуални традиции датират от десетилетия насам.
</p>

<p>
  замислен като международно събитие през 2011 г., ортогонал има за цел да
  представи на българската културна общественост водещи съвременни автори и
  теоретици, работещи в областта на безпредметните и конструктивните форми. освен
  експозиция от артефакти форумът съдържа и програма от отворени лекции и
  прожекции, третиращи исторически и съвременни проблеми на това все още малко
  познато у нас направление в изкуството. амбицията на <a href="http://nonsofia.org">нонсофия</a> е този фестивал
  да разшири своето присъствие в бъдеще и да се превърне в регулярно събитие за
  българския културен афиш.
</p>

<p>
  второто издание на ортогонал ще се проведе между 9 октомври и 7 ноември в
  <a href="http://www.redhouse-sofia.org">центъра за култура и дебат червената къща</a>, софия. откриването на форума ще бъде
  последвано от прожекция на документалния филм
  <a href="http://maxbillfilm.ch">макс бил: абсолютният поглед</a>.
  в следващите няколко дни ще се проведат множество презентации, както и прожекции на филмите <a href="http://www.tainiothiki.gr/v2/lang_en/filmography/view/1/1722/">шагал за по-малко от половин килограм картофи</a>
  и <a href="http://www.petermuenger.ch/index.php?0,3,0&an=Lohse#Lohse">рихард паул лозе (1902 - 1988)</a>. за допълнителна информация пишете на
  <a href="mailto:info@orthogonal.bg">info@orthogonal.bg</a>.
</p>
