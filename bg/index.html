---
layout: default
title: orthogonal
language: bg
year: 12
---
<p>
  поради ред културно-исторически причини, абсолютните визуални форми, до които
  казимир малевич и пийт мондриан достигат още през началото на 10-те години на
  миналия век нямат почти никакво отражение върху художествените традиции у нас.
  ето защо, има основание да се твърди, че българският модернизъм е лишен от
  своята естествена цялост без съзнателно състоял се безпредметен период.
</p>

<p>
  предпоставки за утвърждаване на безпредметните тенденции у нас могат да се
  намерят в узряването на съвременното българско гражданско общество. от друга
  страна, това е взаимоспомагателен процес, при който гражданското общество е
  главен бенефициент от популяризирането на безпредметните естетически форми.
  примери за подобна градивна колаборация между общество и безпредметна естетика
  се наблюдават в държави като германия, холандия, франция и швейцария, както и в
  по-близките по политическа съдба нам полша, унгария, чехия и румъния, където
  конструктивните и концептуални традиции датират от десетилетия насам.
</p>

<p>
  замислен като международно събитие през 2011 г., ортогонал има за цел да
  представи на българската културна общественост водещи съвременни автори и
  теоретици, работещи в областта на безпредметните и конструктивните форми. освен
  експозиция от артефакти форумът съдържа и програма от отворени лекции и
  прожекции, третиращи исторически и съвременни проблеми на това все още малко
  познато у нас направление в изкуството. амбицията на <a href="http://nonsofia.org">нонсофия</a> е този фестивал
  да разшири своето присъствие в бъдеще и да се превърне в регулярно събитие за
  българския културен афиш.
</p>

<p>
третото издание на ортогонал ще се състои между 4 май и 4 юни, 2017 г.
в центъра за култура и дебат <a href="http://www.redhouse-sofia.org">червената къща</a>, софия.
традиционно, събитието ще включи програма от отворени лекции, детска
работилница и изложба на дузина автори от 7 държави. освен живопис,
графика, рисунки и анимация, за първи път в изложбата ще бъдат
показани <em>конкретна поезия</em>, фотография, скулптура и релеф, както и природни образци,
предоставени от <a href="http://earthandman.org">нм “земята и хората”</a>. през
октомври фестивалът ще бъде гост на <a href="http://www.contemporaryspace.bg/">contemporary space</a>, варна и така ще реализира своето
поредно черноморско издание. за допълнителна информация пишете на
<a href="mailto:info@orthogonal.bg">info@orthogonal.bg</a>.
</p>
